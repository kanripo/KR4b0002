# -*- mode: mandoku-view; -*-
#+TITLE: 蔡中郎集
#+DATE: 2015-08-30 11:47:53.952048
#+PROPERTY: ID KR4b0002
#+PROPERTY: BASEEDITION SBCK
#+PROPERTY: JUAN 提要
<pb:KR4b0002_WYG_000-1a>¶
欽定四庫全書　　　　　集部二¶
　蔡中郎集　　　　　　　别集類一(漢/)¶
　　提要¶
　　　　(臣/)等謹案蔡中郎集六巻漢蔡邕撰隋志載¶
　　　　後漢左中郎將蔡邕集十二巻註曰梁有二¶
　　　　十巻録一巻則其集至隋巳非完本舊唐志¶
　　　　乃仍作二十巻當有官書佚脱而民間傳本¶
　　　　未亡故復出也宋志著録僅十巻則又經散¶
<pb:KR4b0002_WYG_000-1b>¶
　　　　亡非其舊本矣此本為雍正中陳留所刋文¶
　　　　與詩共得九十四首證以張溥百三家集刋¶
　　　　本多寡增損互有出入巻首歐静序論姜伯¶
　　　　淮劉鎮南碑斷非邕作以年月考之其説良¶
　　　　是張本刪去劉碑不為無見然以伯淮為邕¶
　　　　前輩宜有邕文遂改建安二年為熹平二年¶
　　　　則近于武斷矣張本又載薦董卓表而陳留¶
　　　　本無之其事范書不載或疑為後人贋作然¶
<pb:KR4b0002_WYG_000-2a>¶
　　　　劉克莊後村詩話已排詆此表與揚雄劇秦¶
　　　　美新同稱則宋本寔有此文不自張本始載¶
　　　　後漢諸史自袁范二家以外尚有謝承薛瑩¶
　　　　張璠華嶠謝沈袁崧司馬彪諸家今皆散佚¶
　　　　亦難以史所未載斷其事之必無或新本刋¶
　　　　于陳留以桑梓之情欲為隱諱故削之以滅¶
　　　　其迹歟乾隆四十五年十一月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
<pb:KR4b0002_WYG_000-2b>¶
　　　　　　　　　　總　校　官(臣/)陸　費　墀¶
#+PROPERTY: JUAN 原序
<pb:KR4b0002_WYG_000-3a>¶
蔡中郎集原序¶
漢蔡中郎傳邕博學辭章為靈紀十意及雜文凡百四¶
篇傳於世傳所載者釋誨幽冀刺史闕疏陳政要七事¶
金商門答灾異疏被收時表及世傳獨斷女訓文選陳¶
太丘等碑文初學記短人賦纔十數篇而已按唐書藝¶
文志洎吳氏西齋書目並云邕集十五巻今之所傳纔¶
十巻六十四篇其中可疑者宗廟頌賛述武皇風昊天¶
眷祐我魏之句盖以宗廟指魏也又魏武帝祠橋太尉¶
<pb:KR4b0002_WYG_000-3b>¶
文稱丞相冀州牧魏王操又姜伯淮碑稱建安二年卒劉¶
鎮南碑建安十三年薨太和二年葬按邕傳董卓被誅¶
邕為王允所害時年六十一據邕金商門答灾異被收¶
表云臣今年四十八靈帝光和元年也董卓被誅獻帝¶
初平三年也光和元年戊子至初平三年壬申邕正六¶
十一矣又初平至四年改興平二年改建安至五年正¶
月薨操薨三月改延康十月禪于魏王丕即初平四年¶
是為二十六年太和二年乃魏明帝之二年至是又八年¶
<pb:KR4b0002_WYG_000-4a>¶
計邕死已三十六年矣按初平誅卓之嵗操始為東郡¶
太守破黄巾於夀張至建安十三年操自為丞相二十¶
一年操自進為魏王始有魏宗廟而操不得先稱魏王¶
武帝及武皇也其姜伯淮劉鎮南薨塟先後年代差逺¶
邕安得紀述耶集既缺五巻今所傳者盖後人好事者¶
雜以他人之文非本編也建安黄初文體多相類復不¶
逮廣披衆集固不可知其誰之作也因叅證事跡識於¶
帙末天聖紀號龍集癸亥餘月哉生明後八日海陵西¶
<pb:KR4b0002_WYG_000-4b>¶
齋平陽歐静識之序¶
